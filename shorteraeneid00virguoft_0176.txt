148 THE SHORTER AENEID [x. 473·509

Sic ait, atque oculos Rutulorum reiicit arvis,

At Pallas magnis emittit viribus hastam,

Vaginaque cava fulgentem diripit ensem. 475
Illa volam, humeri surgunt qua tegmina summa,
Incidit, atque, viam clipei molita per oraS‚

Tandem etiam magno strinxit de corpore Turni.

Hic Turnus ferro praefixum robur acuto

In Pallanta diu librans iacit, atque ita fatur: 480
‘⁴ Aspice, num mage sit nostrum penetrabile telum.'’
Dixerat; at clipeum, tot ferri terga, tot aeriS‚
Vibranti medium cuspis transverberat ictu,
Loricaeque moras et pectus perforat ingens, 485
Ille rapit calidum frustra de volnere telum:

Una eademque via sanguis animusque sequuntur.
Corruit in volnus; sonitum super arma dedere;

Et terram hostilem moriens petit ore cruento.

Quem Turnus super adsistens: 490
‘⁴ Arcade5‚ haeC‚’' inquit, “memores mea dicta referte
Euandro: Qualem meruit, Pallanta remitto,

Quisquis honos tumuli, quidquid solamen humandi est,
Largior. Haud illi stabunt Aeneia parvo

Hospitia.'’ Et laevo pressit pede, talia fatuS, 495
Exanimem, rapiens immania pondera baltei. . . .
Nescia mens hominum fati sortisque futurae, 501

Et servare modum, rebus sublata secundis!

Turno tempus erit, magno cum optaverit emptum
Intactum Pallanta, et cum spolia ista diemque
Oderit. At socii multo gemitu lacrimisque 505
Impositum scuto referunt Pallanta frequentes,

O dolor‘atque decus magnum rediture parenti!

Haec te prima dies bello dedit, haec eadem aufert,
Cum tamen ingentes Rutulorum linquis acervos!

