Χ· 723-746] THE SHORTER AENEID 151

against one man. Unmoved he stood, like a rock in
furious seas, ον a wz'ld boar at bay amidyelping hounds,·
foe after foe lte slew, until none dared come near. A
little way effi Acron was dealing death amongst the
R utulianS, and now Mezentius marked him.

Impastus stabula alta leo ceu saepe peragranS, 723

. Suadet enim vesana fameS, si forte fugacem

Conspexit capream, aut surgentem in cornua cervum,

Gaudet, hians immane, comasque arrexit, et haeret

Visceribus super incumbens; lavit improba taeter

Ora cruor:

Sic ruit in densos alacer Mezentius hostes,

Sternitur infelix Acron, et calcibus atram 730

Tundit humum exspiranS, infractaque tela cruentat.

Atque idem fugientem haud est dignatus Oroden

Sternere, nec iacta caecum dare cuspide volnus;

Obvius adversoque occurrit, seque viro vir

Contulit, haud furto melior, sed fortibus armis, 735

Tum super abiectum posito pede nixus et hasta:

“ Pars belli haud temnenda, viri, iacet altus Orodes‚''

Conclamant socii laetum paeana secuti.

Ille autem exspirans: “ Non me, quicumque eS, in-
ult0,

Victor, nec longum laetabere; te quoque fata 740

Prospectant paria, atque eadem mox arva tenebiS.''

Ad quem subridens mixta Mezentius ira:

“ Nunc morere. Ast de me divom pater atque homi-
num rex

Viderit.” Hoc dicens eduxit corpore telum.

Olli dura quies oculos et ferreus urguet 745

Somnus; in aeternam clauduntur lumina noctem.

