184 THE SHORTER AENEID [ΧΠ. 843-868

His actis aliud Genitor secum ipse volutat,
Iuturnamque parat fratris dimittere ab armis,
Dicuntur geminae pestes cognomine Dirae, 845
Quas et Tartaream Nox intempesta Megaeram
Uno eodemque tulit partu, paribusque revinxit
Serpentum spiriS, ventosasque addidit alas,

Hac Iovis ad solium saevique in limine regis
Apparent‚ acuuntque metum mortalibus aegriS‚ 850
Si quando letum horrificum morbosque deum rex
Molitur‚ meritas aut bello territat urbes,

Harum unam celerem demisit ab aethere summo
Iuppiter, inque omen Iuturnae occurrere iussit.

Illa volat, celerique ad terram turbine fertur. 85 5
Non secuS‚ ac nervo per nubem impulsa sagitta,
Armatam saevi Parthus quam felle veneni,

ParthuS, sive Cydon, telum immedicabile, torsit,
Stridens et celeres incognita transilit umbras:

Talis se sata Nocte tulit, terrasque petivit. 860
Postquam acies videt Iliacas atque agmina Turni,
Alitis in parvae subitam collecta figuram,

Quae quondam in bustis aut culminibus desertis
Nocte sedens serum canit importuna per umbras;
Hanc versa in faciem Turni se pestis ob ora 865
Fertque refertque sonam, clipeumque everberat alis,
Illi membra novus solvit formidine torpor,
Arrectaque horrore comae, et vox faucibus haesit.

869-886. But when juturna heard those whz'rrz'ng
wz'ngs, she knew that nothing could now avaz'l her
brother. Passz‘onategy she prayed for the death that
could not come to her, a godde55‚ and with a grean
plunged into the river.

