68 THE sHoRTER AENEID [v. 1⁶3-195

Litus ama, et laevas stringat sine palmula cautes;
Altum alii teneant.'' Dixit; sed caeca Menoetes
Saxa timens proram pelagi detorquet ad undas, 165
“ Quo diversus abis ? '' iterum, “ Pete saxa, Menoete! ’'
Cum clamore Gyas revocabat; et ecce Cloanthum
Respicit instantem tergO, et propiora tenentem.

Ille inter navemque Gyae scopulosque sonantes
Radit iter laevum interior, subitoque priorem 170
Praeterit et metis tenet aequora tuta relictis,

Turn vero exarsit iuveni dolor ossibus ingens,

Nec lacrimis caruere genae, segnemque Menoeten,
Oblitus decorisque sui sociumque salutiS,

In mare praecipitem puppi deturbat ab alta ; 175
Ipse gubernaclo rector subit, ipse magister,
Hortaturque virOS, clavumque ad litora torquet.

At graviS‚ ut fundo vix tandem redditus imo est,
Iam senior madidaque fluens in veste Menoetes
Summa petit scopuli siccaque in rupe resedit. 180
Illum et labentem Teucri et risere natantem,

Et salsos rident revomentem pectore fluctus,

Hic laeta extremis spes est accensa duobuS,

Sergesto Mnestheique, Gyan superare morantem.
Sergestus capit ante locum scopuloque propinquat, 185
N ec tota tamen ille prior praeeunte carina ;

Parte prior; partem rostro premit aemula Pristis,

At media socios incedens nave per ipsos

Hortatur Mnestheus: “ Nune, nunc insurgite remiS,
Hectorei socii, Troiae quos sorte suprema 190
Delegi comites; nunc illas promite vires! . . .

Non iam prima peto MnestheuS‚ neque vincere certo;

Quamquam o!—Sed superent, quibus hoc, Neptune,
dedisti; 195

