138 THE SHORTER AENEID [lx. 473·500

they advanced, they carried in their mz‘dst the heads of

Nisus and Euryalus fixed alost on spear5‚ a woeful „ng-ht
for tlte Trojans awaz'tz'ng their onset.

Interea pavidam volitans pennata per urbem
Nuntia Fama ruit, matrisque adlabitur aures
Euryali. At subitus miserae calor ossa reliquit; 475
Excussi manibus radii, revolutaque pensa.
Evolat infelix, et femineo ululatu,
Scissa comam, muros amens atque agmina cursu
Prima petit, non illa virum, non illa pericli 479

. Telorumque memor; caelum dehinc questibus implet:

“ Hunc ego te, Euryale, aspicio? tune ille senectae
Sera meae requieS‚ potuisti linquere solam,

Crudelis? nec te, sub tanta pericula missum,

Adfari extremum miserae data copia matri?

Heu, terra ignota canibus date praeda Latinis 485
Alitibusque iaces! nec te tua funera mater

Produxi, pressive ocu105‚ aut volnera lavi,

Veste tegenS, tibi quam noctes festina diesque
Urguebam et tela curas solabar aniles,

Quo sequar? aut quae nunc artus avolsaque membra
Et funus lacerum tellus habet? Hoc mihi de te, 491
Nate, refers? hoc sum terraque marique secuta?
Figite me, si qua est pietaS, in me omnia tela
Coniicite‚ o Rutuli, me primam absumite serro;

Aut tu, magne pater divom, miserere, tuoque 495
Invisum hoc detrude caput sub Tartara telo,

Quando aliter nequeo crudelem abrumpere vitam.”'
Hoc fletu concussi animi, maestusque per omnes

It gemitus ; torpent infractae ad proelia vireS.

Illam incendentem luctus Idaeus et Actor 500

