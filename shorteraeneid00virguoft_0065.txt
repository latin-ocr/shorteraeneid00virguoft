111. ¹54-189] THE SHORTER AENEID 37

‘ Quod tibi delato Ortygiam dicturus Apollo est,

Hic canit, et tua nos en ultro ad limina mittit. 155
Nos te, Dardania incensa, tuaque arma secuti,

Nos tumidum sub te permensi classibus aequor,
Idem venturos tollemus in astra nepoteS,

, Imperiumque urbi dabimus, Tu moenia magnis

ζ Magna para, longumque fugae ne linque laborem. 160
Mutandae sedes, Non haec tibi litora suasit

Delius aut Cretae iussit considere Apollo,

Est locuS, Hesperiam Graii cognomine dicunt,

ἶ Terra antiqua, potens armis atque ubere glebae ;
Oenotri coluere viri; nunc fama minores 165
κ Italiam dixisse ducis de nomine gentem:

Hae nobis propriae sedes; hinc Dardanus ortus! . . .

, Talibus attonitus visis et voce deorum— 172

Nec sopor illud erat, sed coram adgnoscere voltus
Velatasque comas praesentiaque ora videbar;

Tum gelidus toto manabat corpore sudor— 175
Corripio e stratis corpuS‚ tendoque supinas

Ad caelum cum voce manuS‚ et munera libo
Intemerata focis, Perfecto laetus honore

¹ Anchisen facio certum, remque ordine pand0.
Adgnovit prolem ambiguam geminosque parenteS‚

’ Seque novo veterum deceptum errore locorum. 181

¹ Tum memorat: ‘ Nate, Iliacis exercite fatis,

Sola mihi tales casus Cassandra canebat.

Nunc repeto haec generi portendere debita nostr0‚
Et saepe Hesperiam, saepe Itala regna vocare. 185
Sed quis ad Hesperiae venturos litora Teucros

Ι Crederet? aut quem tum vates Cassandra moveret?
Cedamus Phoebo, et moniti meliora sequamur.'

Sic ait; et cuncti dicto paremus ovantes,

