64 THE SHORTER AENEID [IV.691-7o5 3

Ter revoluta toro est, oculisque errantibus alto
Quaesivit caelo lucem, ingemuitque reperta.

Tum Iuno omnipotenS, longum miserata dolorem
Difficilesque obituS‚ Irim demisit Olymp0‚
Quae luctantem animam nexosque resolveret artus,
Nam quia nec fato, merita nec morte peribat, 696
Sed misera ante diem, subitoque accensa furore,
Nondum illi flavum Proserpina vertice crinem
Abstulerat, Stygioque caput damnaverat Orco,
Ergo Iris croceis per caelum roscida penniS, 700
Mille trahens varios adverso sole coloreS‚
Devolat, et supra caput adstitit: ‘⁴ Hunc ego Diti
Sacrum iussa fero, teque isto corpore solvoff'
Sic ait, et dextra crinem secat: omnis et una
Dilapsus calor, atque in ventos vita recessit. 705

END OF BOOK IV

 

 

